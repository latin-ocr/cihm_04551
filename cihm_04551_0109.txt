logma-
ae vero
a nihil
rictam,
quidem
econdi-
atioque
currens
cat nec
quique
mximum
aequo
lane id
gentium
educit.’'
estigare
tissimus
umanae
sa vires
tn dicto

 

cultores
›ponunt,
rte sunt
:tum sit
tenebrae
eberrimi
araeelare
erroribus
in nobis
membris
uando ex
extenua·
tae atquc
is, ecquis
2 ecquis

 

Arrnnnlx. 101

in tantis periculis, atque in tanta virium infirmitate ne labatur,
et corruat necessaria sibi neget ad salutem religionis divinae,
et gratiae caelestis auxilia? quae quidem auxilia benignissime
iis largitur Deus, qui humili prece eadem flagitent, cum
scriptum sit “Deus superbis resistit, humilibus autem dat
gratiam.” Idcirco conversus olim ad Patrem Christus Dominus
altissima veritatum arcana patefacta haud esse affirmavit
prudentibus et sapientibus hujus saeculi, qui ingenio doctri-
naque sua superbiunt, et praestare negant obsequium fidei, sed
vero humilibus ac simplicibus hominibus, qui fidei divinae
oraculo nituntur et conquiescunt. Salutare hoc documentum
eorum animis inculcetis oportet, qui humanae rationis
vim usque adeo exaggerant, illius ut ope mysteria ipsa
scrutari audeant atque explicare, quo nihil ineptius, nihil
insanius. Revocare illos contendite a tanta mentis perversitate
exponentes nimirum nihil esse praestabilius a providentia Dei
concessum hominibus, quam fidei divinae auctoritatem, hanc
nobis esse quasi facem in tenebris, hanc ducem quam
sequamur ad vitam, hanc necessariam prorsus esse ad salutem,
utpote quod “ sine fide impossibile est placere Deo, et quinon
crediderit condemnabitur. ''

Errorem alterum nec minus exitiosum aliquas catholici orbis
partes occupasse non sine moerore novimus, animisque
insedisse plerumque catholicorum, qui bene sperandum de
aeterna illorum omnium salute putant, qui in vera Christi
Ecclesia nequaquam versantur. Idcirco percontari saepenu-
mero solent, quaenam futura post obitum sit eorum sors, et
conditio, qui catholicae fidei minime addicti sunt, vanissi-
misque adductis rationibus responsum praestolentur, quod
pravae huic sententiae suffragetur. Absit, Venerabiles Fratres,
ut misericordiae divinae, quae infinita est, terminos audeamus
apponers; absit ut perscrutari velimus arcana consilia et
judicis. Dei, quac sunt abyssus multa, nec humana queunt
cogitatione penetrari. Quod vero Apostolici Nostri muneris
est, Episcopalem vestram et sollicitudinem ct vigilantiam
excitatam volumus, ut quantum potestis contendere, opinionem

