“uu

100 Al’l‘lfflmx.

philosophicae tractandae sunt3 cum tamen illae fidei dogma-
tibus innitantur, quibus nihil firmius, nihil stabilius, istae vero
humana explicentur atque illustrentur ratione, qua nihil
incertius, utpote quae varia est pro ingeniorum varietate,
innumerisque fallaciis et praestigiis obnoxia. Ita quidem
reiecta Ecclesiae auctoritate difficillimis quibusque, recondi-
tisque quaestionibus latissimus patuit campus, ratioque
humana infirmis suis confisa viribus licentius excurrens
turpissimos in errores lapsa est, quos hic referre nec vacat nec
lubet, quippe Vobis probe cognitos atque exploratos, quique
in religionis et civilis rei detrimentum, illudque maximum
redundarunt. Quamobrem istis hominibus, qui plus aequo
vires efferunt humanae rationis ostendere oportet, plane id
esse contrarium verissimae illi sententiae Doctoris gentium
“ si quis putet se aliquid esse, cnm nihil sit, ipse se seducit.”
Demonstrandum illis est quantae sit arrogantiae pervestigare
mysteria, quae revelare nobis dignatus est clementissimus
Deus, eademque assequi, complectique audere humanae
mentis imbecillitate et angustiis, cum longissime ea vires
excedant nostri intellectus, qui ex Apostoli ejusdem dicto
captivandus est in obsequium fidei.

Atque hujusmodi humanae rationis sectatores, seu cultores
potius, qui eam sibi certam veluti magistram proponunt,
ejusque ductu fausta sibi omnia pollicentur, obliti certe sunt
quam grave et acerbum ex culpa primi parentis inflictum sit
vulnus humanae naturae, quippe quod et obfusae tenebrae
menti, et prona effecta ad malum voluntas. Hinc celeberrimi
ex antiquissima aetate philosophi quamvis multa praeclare
scripserint, doctrinas tamen suas gravissimis erroribus
contaminarunt ; lii-nc assiduum illud certamen quod in nobis
experimur, de quo loquitur Apostolus “sentio in membris
meis legem repugnantem legi mentis meae.” N unc quando ex
originis labe in universos Adami posteros propagata extenua-
tum esse constet rationis lumen, et ex pristino justitiae atque
innocentiae statu miserrime deciderit humanum genus, ecquis
satis esse rationem ducat ad assequendam veritatem 2 ecquis

