68 cononum aasumensi:

ejusdem Ecclesiae causam, jura, doctrinam· ac
libertatem strenue tueri aedefendere. Et quoniam
probe nostis monstrosa opinionum portenta, ae
diabolicas prorsus artes, insidiaS, et mol-itiones,
quibus inimici homines omnium mentes, animosque
corrumpere, et a religione catholica avellere conantur,
iccirco certi sumus, Vos, Venerabiles Fratres, pro
eximia Vestra religione et sacerdotali zelo, nihil
unquam inexpertum esse relicturos, quo adversa-
riorum insidias detegere, errores coarguere, impetus ’
frangere, et fideles· curae Vestrae commissos ab
venenatis pascuis· arcere, ad salutaria propellere,
eosque magis in dies enutrire verbis fidei, et per
gratiarum charismata confirmare, et omnes miseros
errantes ad veritatiS, salutisque semitas revocare et
Christo lucrifacere possitis. Pergite autem una cum
Vestro Clero Populoque fideli ferventissimas Deo
Optimo Maximo sine intermissione adhibere preces,-
ut exurgat et judicet causam suam, et omnipotenti
sua virtute turbulentissimam hanc depellat tempes-
tatem ex inferorum portis contra Ecclesiam suam
sanctam excitatam, utque omnes Ecclesiae, et
Apostolicae hujus Sedis inimicos humiliet, disperdat,
illosque de perditionis via ad justitiae, veritatis,
salutisque tramitem reducat. Persuasissimum autem
Vobis sit, Nos paratissimos esse ad ea omnia
peragenda, quae in majorem Vestram, ac Vestrarum
Dioecesium utilitatem- cedere posse noverimus.

 

