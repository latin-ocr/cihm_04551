b
‘*·>·<*-*·‘¹=-‘2 Δη...-,-ᾼι.,........ι----.ωὴ.- Α - Α

«μί’ ἱν.
¹ li ¹.

 

104 Arum-mm.

hinc, Venerabiles Fratres, ad comparandos idoneos ministros
Christi quanta sit Seminariorum necessitas et opportunitas 3 in
quibus moderandis non civilis potestatis, sed Episcoporum
dumtaxat versari debet cura et industria. Oollectos ibi juvenes
in spem religionis succrescentes ad pietatem doctrinamque
sedulo informetis, ut duplici quasi instructi gladio boni olim
milites esse queant ad praelianda praelia Domini. Tum in
theologicis, tum vero in philosophicis etiam disciplinis probatae
fidei scriptores eisdem proponatis, ne qua imbuantur opinione
catholicae doctrinae minus consentanea.

Ita quidem Ecclesiae bono et incremento consultum per
Vos erit, Venerabiles Fratres. Quo vero susceptae pro Ecclesia
curae secundissimos habeant exitus stimma extet concordia
opus est consensusque animorum, longeque dissidia quaelibet
prohibeantur, quae solvunt charitatis vinculum, quaeque
fovere solet vaferrimus nostri generis inimicus utpote sibi ad
nocendum opportunissima. Repetendum memoria est veteres
illos catholicae fidei propugnatores de pertinacissimis haere-
sibus retulisse victoriam, quum scillicet una secum, et cum
Apostolica Sede tamquam cum duce suo conjuncti milites
firmo erectoque in certamen descendissent.

Haec sunt, quae significanda Vobis duximus, Venerabiles'
Fratres, in hac cura et sollicitudine satis Apostolico ministerio
faciendi, quod divina clementia et bonitate impositum est
infirmitati Nostrae. Erigimur primum, ac recreamur spe
caelestis auxilii, deinde ab explorato vestro religionis ac
pietatis studio non mediocre Nobis pollicemur in tantis rerum
difficultatibus adjumentum. Aderit Ecclesiae suae Deus, aderit
communibus votis Nostris, aderit praesertim· si oratrix pro
nobis accedat Virgo Sanctissima Dei parens Maria, cujus-
immunitatem ab originalis noxae macula Vobis magno cum
Nostro gaudio adstantibus et plaudentibus divino adjuvante
Spiritu pronunciavimus. Eximium sane privilegium, quod
Dei Matrem plane decebat, in communi nostri generis exitio
sospitem atque incolumen evasisse. Atque hujus privilegii
amplitudo plurimum quidem valitura est ad eos refellendos,

