112 Armumx.

gnantes et summopere adversos reprobamus, proscribimus
atque damnamus.

Vos autem, Venerabiles Fratres, qui estis sal terrae, et
Dominici gregis Custodes, ac Pastores, etiam atque etiam
excitamus et obtestamur, ut pro eximia Vestra religione et
episcopali zelo pergatis, veluti adhuc cum summa Vestri
Ordinis laude fecistis, omni cura, sedulitate et studio fideles
Vobis traditos ab hisce venenatis pascuis arcere, et qua voce,
qua opportunis scriptis tot perversarum opinionum monstra
refellere et profligare. Optime enim scitis de summa re agi,
cum agatur de sanctissimae fidei nostrae, ae de catholicae
Ecclesiae ejusque doctrinae causa, de populorum salute, et
humanae societatis bono ac tranquillitate. Itaque, quantum
in Vobis est, ne desinatis unquam a fidelibus avertere tam
dirae pestis contagia, id est ab eorum oculis manibusque
perniciosos libros et ephemerides eripere, ipsosque fideles
sanctissimis augustae nostrae religionis praeceptionibus assidue
imbuere et erudire, ac monere et exhortari, ut ab hisee
iniquitatis magistris, tamquam a facie colubri effugiant.
Pergite Vestras omnes curas cogitationesque in id potissimum
conferre, ut Olerus sancte scienterque instituatur, omnibusque
virtutibus fulgeat, ut utriusque sexus juventus ad morum
honestatem, pietatem, omnemque virtutem sedulo formetur, ut
salutaris sit studiorum ratio. Ac diligentissime advigilate et
prospicite, ne in humaniores litteras, severioresque disciplinas
tradendas aliquid unquam irrepat quod fidei, religioni,
bonisque moribus adversetur. Viriliter agite, Venerabiles
Fratres, et ne animo unquam concidatis in hac tanta
temporum perturbatione et iniquitate, sed divino auxilio
omnino freti, ae sumentes in omnibus acutam ineoepuqnabile
aequitatis etfideiâ€š atque assumentes qladium epiricus, quod est
verbum Dei, ne intermittatis omnium catholicae Ecclesiae, et
huj us Apostolicae Sedis hostium conatibus obsistere, eorumque
tela retundere et impetus frangere.

Interim vero dies noctesque, sublatis ad caelum oculis non
desistamus, Venerabiles Fratres, clementissimum misericordia-

