mr--1-2-2--4swe-„.‚W„ ,ἡ <2 „⁴- Ὗ

108 Atrnnmx.

quae inter membra mystici corporis Christi, et adspectabile
suum Caput ex divina ipsius Christi Domini institutione esse
omnino debet. Nihil vero timent omni fallacia ac dolo in
vulgus proferre, sacros Ecclesiae ministros, Romanumque
Pontificem ab omni rerum temporalium jure ac dominio esee
omnino excludendos.

Summa praeterea impudentia asserere non dubitant,
divinam revelationem non solum nihil prodesse, verum etiam
nocere hominis perfectioni, ipsamque divinam revelationem
esse imperfectam, et iccirco subjectam continuo et indefinito
progressui, qui humanae rationis progressioni respondeat.
Nec verentur proinde jactare, prophetias et miracula in sacris
Litteris exposita et narrata esse poetarum commenta, et
sacrosancta divinae fidei nostrae mysteria philosophicarum
investigationum summam, ac divinis utriusque testamenti
libris mythica contineri inventa, et ipsum Dominum Nostrum
J esum Christum, horribile dictu 1 mythicam esse fictionem.
Quare hi turbulentissimi perversorum dogmatum cultores
blaterant, morum leges divina haud egere sanctione, et.
minime opus esse, ut humanae leges ad naturae jus confor-
mentur, aut obligandi vim a Deo accipiant, ac propterea
asserunt, nullam divinam existere legem. Insuper inficiari
audent omnem Dei in homines mundumque actionem, ac
temere affirmant, humanam rationem, nullo prorsus Dei
respectu habito, unicum esse veri et falsi, boni et mali
arbitrum, eamdemque humanam rationem sibi ipsi esse legem,
ac naturalibus suis viribus ad hominum ac populorum bonum
curandum sufficere. Cum autem omnes religionis veritates ex
nativa humanae rationis vi perverse derivare audeant, tum
cuique homini quoddam veluti primarium jus tribuunt, ex
quo possit libere de religione cogitare et loqui, eumque Deo
honorem et cultum exhibere, quem pro suo libito meliorem
existimat.

At vero eo impietatis et impudentiae deveniunt, ut coelum
petere, ac Deum ipsum de medio tollere conentur. Insigni
enim improbitate ac pari stultitia haud timent asserere,

