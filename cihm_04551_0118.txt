οι.» μ’ ‘1²

110 ΔΡΡΕΝΒῙΧ.

errores dolenter ac raptim perstringimus, recensere omittimus,
Venerabiles Fratres, tot alias fere innumerabiles falsitates et
fraudes Vobis apprime notas ac perspectas, quibus Dei
hominumque hostes rem tum sacram tum publicam perturbare ,
et convellere connituntur. Ac silentio praetermittimus multi·
plices gravissimasque injurias, calumnias, convicia, quibus
sacros Ecclesiae ministros, et hanc Apostolicam Sedem dilace-
rare et insectari non desinunt. Nihil loquimur de iniqua
sane hypocrisi, qua funestissimae in Italia praesertim pertur-
bationis ac rebellionis duces et satellites dictitant, se velle,
Ecclesiam sua gaudere libertate, dum sacrilego prorsus ausu
omnia ipsius Ecclesiae jura et leges quotidie magis proculcant,
ejusque bona diripiunt, et Sacrorum Antistites, ecclesiasticosque
viros suo munere praeclare fungentes quoquo modo divexant,
et in carcerem detrudunt, et Religiosorum Ordinum Alumnos,
ac Virgines Deo sacras e suis coenobiis violenter exturbant,
suisque propriis bonis spoliant, nihilque intentatum relin-
quunt, ut ipsam Ecclesiam in turpissimam redigant servitutem,
et opprimant. Ac dum singularem certo ex optatissima
Vestra praesentia voluptatem percipimus, Vos ipsi videtis,
quam libertatem nunc habeant Venerabiles Fratres Sacrorum
in Italia Antisthes, qui strenue constanterque praeliantes '
praelia Domini minime potuerunt cum summo animi Nostri
dolore, adversantium opera, ad Nos venire, et inter Vos
versari, atque huic adesse conventui, quod summopere
optavissent, quemadmodum infelicis Italiae Archiepiscopi et
Episcopi suis Litteris summi erga Nos, et hanc Sanctam
Sedcm amoris et obsequii plenissimis significarunt. Neminem
etiam ex Sacrorum in Lusitania Antistitibus hic adesse
cernitis, ac non parum dolemus, inspecta difficultatum natura
quae obstiterunt, quominus ipsi romanum iter aggredi possent.
Recensere autem omittimus tot alia sane tristia et horrenda,
quae ab hisce perversarum doctrinarum cultoribus cum
incredibili Nostro ac Vestro, et omnium bonorum luctu
patrantur. Nihil item dicimus de impia conspiratione, et
pravis cujusque generis molitionibus ac fallaciis, quibus

