APPENDIX.

ALLOCUTIO SS. D. N. PII PAPAE IX

Î¹ &m CONSISTORIO 9 mim 1862 HABITA

Venerabiles Fratres,

Maxima quidem laetitia affecti fuimus, Venerabiles Fratres,
cum Sanctorum honores et cultum, Deo bene juvante, septem
et viginti invictissimis divinae nostrae religionis heroibus
hesterno die decernere potuerimus, Vobis lateri Nostro
adstantibus, qui egregia pietate ac virtute praediti, et in
sollicitudinis Nostrae partem vocati in hac tanta temporum
asperitate strenue dimicantes pro Domo Israel summo Nobis
solatio et consolationi estis. Utinam vero dum hujusmodi
perfundimur gaudio, nulla moeroris, luctusque eausa Nos
aliunde contristaret. Non possumus enim non vehementer
dolere et angi, cum videamus tristissima et nunquam satis
deploranda mala ac damna, quibus cum permagno animarum
detrimento catholica nune Ecclesia, et ipsa civilis societas,
miserandum in modum premitur ae dlvexatur. Optime enim
noscitis, Venerabiles Fratres, teterrimum sane bellum contra
rem catholicam universam ab iis hominibus conflatum, qui
inimici Crucis Christi sanam non sustinentes doctrinam, ae
nefaria inter se societate conjuncti quaecumque ignorant,
blasphemant, ac pravis cujusque generis artibus sanctissimae
nostrae religionis, et humanae societatis fundamenta labefa-
ctare, immo, si fieri unquam posset, penitus evertere, omnium-
que animos mentesque perniciosissimis quibusque erroribus
imbuere, eorrumpere et a catholica religione avellere moliun-
tur. Nimirum callidissimi isti fraudum artifices, et fabricatores
mendacii non cessant monstrosa quaeque veterum errorum
portenta jam sapientissimis scriptis toties profligata ae
depulsa, gravissimoque Ecclesiae indicio damnata e tenebris

 

